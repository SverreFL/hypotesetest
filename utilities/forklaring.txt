####Forklaring:
Testen medfører en partisjonering av utfallsmengden til testobservatoren i en *forkastningsmengde* og en *ikke-forkastningsmengde*. Det er to fordelinger til testobservatoren: den kjente (men i praksis usanne) fordelingen der nullhypotesen er riktig og den sanne (men ukjente) fordelingen som faktisk genererer testobervatoren vi observerer. Sannsynligheten for at vi unnlater å forkaste nullhypotesen tilsvarer sannsynligheten for at testobservatoren havner i ikke-forkastningsmengden. I spesialtilfelle der nullhypotesen er riktig vil dette tilsvare 1-nivå. Mer generelt vil det avhenge av overlappet mellom den sanne fordelingen til testobservatoren og ikke-forkastningsmengden. Sannsynligheten for en slik type-II feil tilsvarer arealet av området som er skravert og avhenger av:

1. Forskjellen mellom nullhypotese og sann gjennomsnitt
2. Varians til testobservatoren (som avhenger av utvalgsstørrelse og varians i populasjon)
3. Valg i konstruksjon av ikke-forkastningsmengden (nivå og eventuell ensidighet)